---
id: 621
title: font
date: '2021-05-08T06:14:18+02:00'
author: fabio
layout: revision
guid: 'https://www.esercizidiinformatica.it/blog/2021/05/08/620-revision-v1/'
permalink: '/?p=621'
---

Da quando **Gutenberg** ha inventato la stampa a caratteri mobili, l’arte tipografica ha visto lo sviluppo e il succedersi di stili e tendenze. Per rispondere a diverse esigenze, tecniche ma non solo, le lettere venivano arricchite o semplificate. Alla fine ci siamo ritrovati con diversi stili di font. Vediamo insieme quali sono le famiglie di Font.

Prima di tutto, un rapidissimo ripasso. Come detto, tutto è nato con **Johann Gutenberg nel 1455**: anno in cui invento la **stampa a caratteri mobili**, mandando in pensione scribi e amanuensi. L’innovazione fu così rivoluzionaria che, oggi, possiamo tranquillamente affermare che **ha cambiato il corso della storia**. L’idea fu quella di creare dei cubetti di metallo con l’impronta di tutte le lettere dell’alfabeto; dei timbri, diciamo, con cui comporre un testo da imprimere poi su un foglio.

Nel corso dei secoli successivi la macchina di Gutenberg è stata perfezionata e, infine, superata da nuove tecnologie. La **Linotype** e la **Monotype** negli XIX secolo, la **Stampa Offset** nel secolo successivo e, finalmente, la **digitalizzazione** dell’intero processo e la diffusione di strumenti elettronici ed informatici che hanno reso tutto così **facile ed economico** che ciascuno di noi può stampare in casa i propri documenti.

### L’evoluzione dei caratteri tipografici.

L’evoluzione dei **diversi stili di caratteri tipografici** è parallela allo sviluppo delle nuove tecnologie di stampa.

I primi caratteri mobili, quelli della macchina di Gutenberg, si ispiravano alle **iscrizioni lapidarie romane** di epoca imperiale, che presentavano delle **grazie** – dei filetti più o meno sottili alle estremità delle lettere. Col tempo però le linee diventarono più semplici, così da rendere il processo di fusione dei caratteri mobili più veloce ed economico: erano i caratteri cosiddetti **bastoni**.

<figure class="wp-block-image">![](https://www.grafigata.com/wp-content/uploads/2014/11/Carattere-lapidario-romano-grazie.png)</figure>Col passare del tempo **la tipografia si faceva più raffinata** e, intanto, nuove stili e correnti artistiche si succedevano. Il Barocco, il Rococò, il Neoclassicismo, il periodo modernista: ad ogni nuova concezione del bello si sviluppavano **nuovi caratteri tipografici**.

### La classificazione dei caratteri tipografici.

A un certo punto, di caratteri tipografici **ce ne erano davvero tanti**. Abbastanza da rendere necessaria una classificazione, per chiarezza e uniformità. L’onore – e l’onere – toccò nel 1954 a **Maximilien Vox**, genio francese che – fra le altre cose – si occupava anche di tipografia. la classificazione **Vox-ATypI** venne adottata a livello internazionale nel 1962 e migliorata nel 1964.

Anche l’italiano **Aldo Novarese** (papà di tantissimi dei caratteri tipografici che usiamo oggi) propose la sua classificazione; forse una delle migliori, comprende dieci “famiglie” suddivise secondo una caratterizzazione storica, estetica e del disegno – soprattutto in base **al piede del carattere**.

### Serif e Sans Serif.

Prima ancora di parlare di quelle famiglie, è il caso di introdurre **le due più semplici e importanti categorie di font**. Un attimo fa ti ho parlato di “piede del carattere”. È L’estremità inferiore di una lettera.

Un carattere può essere **Serif** – cioè con il piede “graziato”, arricciato – o, al contrario, **Sans Serif** – cioè tutto dritto. In italiano diciamo **graziato** o **bastoni**.

<div class="wp-block-image"><figure class="aligncenter">[![](https://c1.staticflickr.com/6/5523/12071493185_aff71ea381_b.jpg)](https://c1.staticflickr.com/6/5523/12071493185_aff71ea381_b.jpg)</figure></div>### I caratteri tipografici secondo Aldo Novarese.

<div class="wp-block-image"><figure class="aligncenter">![](https://nemawashistudio.it/wp-content/uploads/2019/02/c96d3f6490d1b18440bbb94a458496a0.jpg)</figure></div>  
**Lapidari**: si ispirano ai caratteri romani antichi e sono caratterizzati da **grazie triangolari**.

**Veneziani**: derivano anch’essi dai caratteri romani antichi ma stavolta sono caratterizzati da grazie con **estremità arrotondate e dal piede d’asta un po’ concavo**.

**Gotici**: imitano la scrittura degli amanuensi, effettuata con l’inchiostro e la penna d’oca. Le forme sono **molto angolate** e oggi le troviamo piuttosto faticose da leggere.

**Calligrafici**: in questa categoria rientrato quei caratteri che **ricordano la scrittura a mano**; in questo senso, hanno fra loro caratteristiche piuttosto eterogenee. Sono a loro volta classificati in **legati e non legati**.

**Transizionali**: hanno **grazie lineari e sottili**; il più famoso dei font transizionali è il Times New Roman.

**Egiziani**: le grazie formano con l’asta **un angolo retto**.

**Bodoniani**: anche in questo caso le grazie formano con l’asta un angolo retto, ma il **rapporto fra gli spessori** è molto più estremo e c’è un particolare contrasto.

**Lineari**: sono i bastoni, **senza grazie**; sono i caratteri di concezione più moderna. Lo spessore delle aste è uniforme.

**Ornati**: sono caratteri **decorati**; di solito sono presenti solo le lettere maiuscole, utilizzate magari come capolettera.

**Fantasia**: questa categoria raccoglie un po’ i font che non è possibile catalogare nelle altre. A volte, **le lettere non sembrano neppure lettere**.

### I siti migliori per scaricare font gratuitamente.

Concludiamo questo articolo con dei link a quelli che sono, secondo me, **i tre siti migliori per scaricare font ad uso gratuito** non commerciale: ti sarà utile per qualche progetto ma anche per affinare ciò che hai imparato oggi.

[Dafont](https://www.dafont.com/it/) è probabilmente l’archivio online più ampio di font. Molti sono gratuiti, alcuni sono destinati all’uso commerciale.

[Font Squirrel](https://www.fontsquirrel.com/) è un database di font scaricabili gratuitamente anche per un progetto commerciale, perché sono già selezionati in base alla loro licenza.

[Google Font](https://fonts.google.com/) è il posto giusto da cui scaricare i font per i progetti online: ci sono circa 850 famiglie di webfont fra cui poter scegliere.

## I font serif

Solitamente, si dividono i font serif o graziati in **4 categorie storiche.**

#### 1. Old Style (Veneziani o Umanisti e Garald o Romani antichi)

Gli **Old Style** sono la prima categoria di caratteri serif, procedendo in ordine storico. Questa categoria è a sua volta divisa tra i **Veneziani** o **Umanisti** (come il *Centaur*) e i **Garald** o **Romani antichi** (come il *Garamond*).

La prima sotto-categoria dei font Veneziani aveva altezza dell’occhio del font relativamente piccola (la x-height inglese), un basso contrasto tra linee spesse e sottili, aste trasversali inclinate nella “e” minuscola e un “colore” molto scuro, inteso come l’effetto generato dalla densità di inchiostro stampato su una pagina.

<figure class="wp-block-image">![](https://www.grafigata.com/wp-content/uploads/2014/11/Immagine-10-font-umanisti.png)<figcaption>Immagine presa dal nostro corso online [Font-Ninja](https://www.grafigata.com/font-ninja-corso)</figcaption></figure>**I font “Garalde”** sostituirono poi i font Veneziani/Umanisti perché **garantivano una lettura più scorrevole**.

I Garalde sono infatti caratterizzati da un **maggiore contrasto tra linee spesse e sottili** e da una **maggior rifinitura dei tratti**, come si può notare, ad esempio, dalla presenza di **grazie più dritte e appuntite**, quasi cuneiformi.

In questo confronto: ***Jenson* (Umanista), *Garamond* e *Caslon* (Garalde)**:

<figure class="wp-block-image">![](https://www.grafigata.com/wp-content/uploads/2014/11/Immagine-11-garalde-grazie.png)</figure>#### 2. Transizionali

I **Transizionali**, dei quali il capostipite è stato il ***Baskerville*** nel 1757, è una categoria che raggruppa font molto popolari (ma più recenti) come il ***Times New Roman***, il ***Cheltenham*** e il ***Georgia.***

I font Transizionali furono fortemente caratterizzati dall’**approccio Illuminista** di *rigoroso ordine.* Infatti, si cercò di **allontanarsi dalla scrittura manuale** dando maggior precisione ai segni grafici.

I Transizionali (chiamati così perché situati storicamente tra i Romani antichi e i Romani moderni) si differenziano dai romani antichi grazie a **forme più geometriche**, a un **contrasto maggiore tra aste verticali e orizzontali**, da **grazie più appiattite** e da un **allineamento più verticale negli occhielli delle lettere**.

<figure class="wp-block-image">![](https://www.grafigata.com/wp-content/uploads/2014/11/Immagine-14-caratteristiche-transizionali.jpg)</figure>#### 3. I Bodoni o Didoniani (o Romani moderni)

Successivamente, tra fine ‘700 ed inizio ‘800, arrivarono i “***Bodoni***” (che prendono nome dall’*omonimo font*). In inglese e francese vengono detti anche **Didoniani** (dal font *Didot*) e un po’ dappertutto sono chiamati anche **Romani moderni**.

Proseguono nella ricerca di geometricità iniziata dai font transizionali e dal Baskerville. Hanno un **passaggio molto marcato tra aste verticali e orizzontali** e possiedono **grazie molto fini e sottili** che formano **angoli retti** con le aste.

<figure class="wp-block-image">![](https://www.grafigata.com/wp-content/uploads/2014/11/Immagine-16-caratteristiche-bodoniani.png)</figure>#### 4. Slab Serif o Egiziani

Successivamente, con il diffondersi delle tecniche di stampa, i font iniziarono ad aumentare vertiginosamente e arrivarono gli ***Slab Serif*** o **Egiziani** (o anche *Square Serif*, *Mechanical* o *Mécanes*).

**Sono stati definiti Egiziani per un motivo piuttosto stupido**: all’epoca in cui inizialmente apparvero (i primi decenni dell’800) l’antico Egitto era parecchio di moda. Fin dalla pubblicazione nel 1809 del *Description de l’Égypt* in seguito alle esplorazioni e scoperte di Napoleone e del suo esercito.

I tipografi decisero quindi, molto semplicemente, di utilizzare un termine che all’epoca era sulla bocca di tutti.

**Insomma, l’hanno fatto per pubblicità.**

E, coincidenza, la pubblicità ha moltissimo a che fare con gli Slab Serif (o Egiziani): si sono infatti diffusi grazie alle crescenti necessità creative dell’advertising, il quale si stava sviluppando proprio in quegli anni.

<figure class="wp-block-image">![](https://www.grafigata.com/wp-content/uploads/2014/11/Immagine-17-poster-vittoriani.jpg)</figure>Sono caratterizzati da un **utilizzo estremo del contrasto** e dall’utilizzo di **grazie perpendicolari e molto sottili**, ovvero caratteristiche volte solamente a **catturare l’attenzione** e non a garantire leggibilità.

Proprio per questi motivi **furono molto criticati** in quel periodo storico per aver contribuito a rovinare la buona tipografia (ad esempio in [*Writing, Illuminating &amp; Lettering di Edward Johnston*](https://amzn.to/2P704vg)).

### Le categorie di Sans Serif o bastoni

Per capire bene quali sono le categorie dei font senza grazie, bisogna, anche qui, capire come si sono evoluti a livello storico.

La cosa più importante da dire è che non sono sempre esistiti fin dagli inizi della storia della tipografia.

I *sans serif*, in italiano detti caratteri a bastoni o lineari, nascono infatti in Inghilterra durante l’Ottocento. Nacquero proprio parallelamente ai font Egiziani e inizialmente vennero usati con gli stessi scopi: pubblicità, industria e “per distinguersi”.

Inizialmente c’era grande confusione attorno a questa nuova tipologia di font. Tra chi li chiamava Egiziani, chi Grotesque, chi Gotici, non ci si capiva più niente.

Il termine “sans serif ” pare esser stato coniato dal tipografo Vincent Figgins (al quale, tra l’altro, viene anche attribuita la creazione del primo font Slab Serif, l’Antique, nel 1815).

#### I Sans Serif Grotteschi

I caratteri sans serif creati **tra il Diciannovesimo secolo e i primi due decenni del Ventesimo** prendono il nome, nelle classificazioni moderne, di ***Grotesque*** (**Grotteschi**).

Il motivo di questa denominazione è derivante proprio dalla parola italiana **“grottesco”**, che all’epoca veniva utilizzata per indicare **qualcosa di mostruoso o di aberrante**, legato alle grotte e quindi all’assenza di civiltà.

Insomma, un giudizio molto positivo, no? 🙂

Questi caratteri Grotteschi, sono caratterizzati, **oltre che dall’assenza di grazie**, da alcune significative peculiarità:

- **Asse verticale delle lettere** e forma tendenzialmente squadrata delle curve;
- **Scarso (ma presente) contrasto visivo**;
- Molti caratteri grotteschi hanno una **G maiuscola caratterizzata da uno spuntone che genera la forma di una freccia**, una **g minuscola caratterizzata dalla presenza dell’occhiello inferiore** e/o una **R con la gamba incurvata** (però non nel Franklin Gothic che uso in questo esempio).

<figure class="wp-block-image">![](https://www.grafigata.com/wp-content/uploads/2014/11/Immagine-20-caratteristiche-grotteschi.png)</figure>Alcuni font Grotteschi possono essere considerati l’***Akzidenz Grotesk*** (1896), il ***Franklin Gothic*** (1903), il ***Johnston Sans*** (1916, quello della metropolitana di Londra) e il ***Gill Sans*** (1926).

Gli ultimi due (Johnston Sans e Gill Sans), vengono spesso categorizzati anche come **font Neo-Tradizionalisti o Neo-Umanisti**, perché ispirati alle forme degli antichi font Umanisti, ritenuti più naturali e leggibili.

#### 2. I Neo-Grotteschi

Si tratta di quei font che hanno le stesse caratteristiche dei font grotteschi di fine ‘800 ma sono sviluppati **a partire dal Secondo Dopoguerra**, rispondendo alle **esigenze del moderno graphic design e del crescente mondo digitale**.

Gli esempi più famosi sono l’***Univers*** e l’***Helvetica*** (entrambi degli anni ’50 e svizzeri).

Questi font si distinguono dai classici Grotteschi per alcuni dettagli come una **maggior geometricità**, una **g minuscola senza l’occhiello inferiore** e la presenza di **numerose varianti di peso**, strutturate all’interno di una **famiglia di font**.

<figure class="wp-block-image">![](https://www.grafigata.com/wp-content/uploads/2016/12/Varianti-di-peso-Univers.png)</figure>#### 3. I Geometrici

In quegli stessi anni (anni ’20 e ’30 del Novecento), assieme a quei caratteri sans serif “Neo tradizionalisti”, come il Gill Sans e il Johnston Sans, nascono anche i sans serif **“Geometrici”**, spinti dalle rivoluzioni artistiche nate **attorno alla scuola del Bauhaus** e a **movimenti come il De Stijl olandese**.

Tra tutti i caratteri geometrici, non si può non citare il più famoso di tutti, quello che, ancora oggi, è tra i caratteri più amati: **il Futura, del tedesco Paul Renner**.

Il Futura viene creato nel **1928** ed è considerato il **capostipite dei caratteri sans serif geometrici.** Infatti, **è basato sulle tre forme geometriche di base**: il cerchio, il quadrato e il triangolo.

<figure class="wp-block-image">![](https://www.grafigata.com/wp-content/uploads/2014/11/Immagine-26-Futura-forme-base.png)</figure>### Le altre categorie

Oltre a serif, sans serif e alle loro sotto-categorie, esistono svariate altre famiglie di caratteri.

#### I caratteri gotici (o *Blackletter*)

La stampa a caratteri mobili fu inventata in Germania da [Johannes Gutenberg](https://it.wikipedia.org/wiki/Johannes_Gutenberg) e, infatti, **le prime lettere stampate sulla Bibbia di Gutenberg** erano le ***“Blackletter”*** ovvero quelle di **stile Gotico.**

Esistono tre diverse categorie di font di stile Gotico:

- I **Textura** (o *Old English*) assomigliano maggiormente alla calligrafia usata nella copiatura manuale dei libri. È la tipologia usata da Gutenberg nel 1455.
- I **Schwabacher**, usati in Germania dal 1480 al 1530, e rimasero in uso occasionalmente fino al XX secolo.
- I **Fraktur, ovvero i più utilizzati e frequenti**. Venne creata quando, nel 1513, l’imperatore Massimiliano I preparò una serie di libri e fece creare il nuovo carattere appositamente. Gli stampatori tedeschi utilizzarono i caratteri *Fraktur* come metodo principale di stampa fino al veto nazista del 1942.

Oggigiorno, i caratteri gotici non vengono più usati da nessuna parte, se non per casi particolari o per decorazioni. Un uso che tuttavia è rimasto è quello dell’utilizzo di caratteri gotici per le testate e i loghi dei quotidiani.

<figure class="wp-block-image">![](https://www.grafigata.com/wp-content/uploads/2014/11/ezgif-3-8ad361385dd8.jpg)</figure>#### I caratteri Script o informali

Tra esse bisogna assolutamente citare i cosiddetti **Script o Informali.** Si tratta di caratteri che sostanzialmente simulano la calligrafia e la scrittura manuale, in vari modalità diverse. Sono generalmente poco leggibili e da usare solo in casi davvero particolari.

#### I font Fantasia o Originali

Molti altri caratteri vengono raggruppati generalmente nel gruppone **Fantasia o Originali**. Una categoria che raduna tutti quei font in cui ci sono caratteri che ricordano particolari oggetti, come ad esempio il font usato per i libri e i film di Harry Potter in cui le lettere ricordano le saette. Ovviamente non sono adatti ad essere usati nei testi ma solo per titoli e in casi particolari.

Un esempio, da un post della pagina Facebook di Grafigata:

#### I font Simboli

Sono infine quei font **composti solamente da simboli, da icone o da emoji**. Come ad esempio lo storico ***Zapf Dingbats***.