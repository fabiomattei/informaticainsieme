---
id: 575
title: 'L&#8217;elaboratore di testo'
date: '2020-10-21T05:43:29+02:00'
author: fabio
layout: revision
guid: 'https://www.esercizidiinformatica.it/blog/2020/10/21/573-revision-v1/'
permalink: '/?p=575'
---

## La formattazione

Il **testo** in word è costituito dalla **sequenza di caratteri che si digitano sulla tastiera**. Il testo di per se è privo di forma e di stile grafico. Al fine di rendere il testo visivamente accattivante e di veicolare con più efficacia i contenuti al testo si applica la formattazione.

A seconda di come si applica distinguiamo tra formattazione del testo e del paragrafo.

## La formattazione del testo

Al fine di applicare una formattazione al testo è necessario prima selezionare il testo cui si vuole applicare la formattazione. Questo può essere fatto utilizzando il mouse (**doppio click** sulla parola oppure **click e trascinamento**) oppure utilizzando la tastiera (**tasto maiuscolo e frecce direzione**). È anche possibile fare una selezione non contigua di testo utilizzando il **mouse** e il tasto **control**.

Le formattazioni di testo comprendono:

**Grassetto**, *corsivo* e sottolineato

La selezione e la dimensione del Font

*Il Font, è un insieme di caratteri tipografici caratterizzati e accomunati da un certo stile grafico. Il comune termine inglese font proviene dal francese medioevale fonte, ovvero «(qualcosa che è stato) fuso» (dal latino fundere), con riferimento ai caratteri mobili prodotti per la stampa tipografica, ottenuti versando il metallo fuso nella forma contenente la matrice del singolo carattere. Un tipo di carattere consiste di una serie di glifi (immagini) rappresentanti i caratteri appartenenti a un particolare insieme in uno stile o disegno particolare.*

Il colore del carattere:

L’evidenzazione, cioè il colore applicato allo sfondo che sta dietro al carattere:

## La formattazione del paragrafo

Definiamo un paragrafo come una sequenza di testo, spesso su più linee, che termina quando si preme il tasto **invio**.

Al fine di applicare una formattazione ad un paragrafo basta posizionare il cursore (la barretta verticale lampeggiante che ci indica dove si vanno ad inserire i caratteri che digitiamo) all’interno del paragrafo destinato a questa. Nulla ci vieta di selezionare il paragrafo col mouse ma questo non è necessario.

Le formattazioni principali di paragrafo comprendono:

**le distanze:**

- distanza tra il paragrafo selezionato e il paragrafo che lo procede;
- distanza tra il paragrafo selezionato e il paragrafo che lo segue;
- distanza tra il paragrafo selezionato e il margine destro di pagina;
- distanza tra il paragrafo selezionato e il margine sinistro di pagina.

**Gli allineamenti:**

Allineamento **a sinistra**

Allineamento **a destra**

Allineamento **centrato**

L’allineamento **giustificato** allinea il testo in modo da occupare l’intera linea, le parole vengono distanziate in modo da occupare tutto lo spazio disponibile.

**L’interlinea**: spazio compreso tra due linee di testo. In un documento word si distingue generalmente in singola, 1,5 righe, doppia, minima, esatta e multipla.

I **bordi** che possono essere applicati al paragrafo.

Il **colore** dello sfondo del paragrafo.