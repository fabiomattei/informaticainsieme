---
id: 162
title: 'Creiamo sito con wordpress'
date: '2020-02-06T05:49:52+01:00'
author: fabio
layout: page
guid: 'https://www.esercizidiinformatica.it/?page_id=162'
---

WordPress è un sistema CMS (Content management system, sistema di gestione di contenuti) che permette di creare siti web in modo molto semplice. Attraverso wordpress si possono creare blog personali, siti di e-commerce e molto altro. Il sistema è open source, sviluppato gratuitamente da una comunità di sviluppatori ed è scaricabile gratuitamente da <https://wordpress.org/>

#### Amministriamo un sito wordpress

Al fine di modificare i contenuti ed i commenti di un sito wordpress, accediamo all’area di amministrazione cliccando su *Accedi*. All’interno del pannello di amministrazione sarà possibile amministrare il sito: cambiarne i testi contenuti, organizzare le fotografie, moderare i commenti, ecc.

<figure class="wp-block-image size-large">![](https://www.esercizidiinformatica.it/wp-content/uploads/2020/02/bacheca_wordpress-1024x811.png)</figure>#### I contenuti base

WordPress dispone di alcuni tipi di contenuti base, tra questi ricordiamo le pagine ed i post.

- **pagine:** sono immediatamente presenti nel menú, tendono a non cambiare troppo in numero nel tempo anche se in contenuti possono essere aggiornati. Es pagina contatti
- **post** (articoli): vi si pubblicano contenuti relativi ad un momento specifico che non cambiano più una volta pubblicati, per esempio legati ad eventi. Sono legati al concetto di diario on line (blog).

#### Categorie e tag

WordPress dispone di due sistemi di categorizzazione dei **post**.

<figure class="wp-block-image size-large">![](https://www.esercizidiinformatica.it/wp-content/uploads/2020/02/categorie_tag-1.png)</figure>Le **categorie** sono organizzate gerarchicamente, su tre livelli. Ciascun livello rappresenta una sottocategoria del livello sovrastante. Permettono di ricercare i contenuti velocemente.

I **tag** (o etichette) non hanno organizzazione di alcun genere ma permettono di categorizzare i contenuti al fine di facilitare le ricerche.

<figure class="wp-block-gallery columns-2 is-cropped">- <figure>![](https://www.esercizidiinformatica.it/wp-content/uploads/2020/02/categorie.png)</figure>
- <figure>![](https://www.esercizidiinformatica.it/wp-content/uploads/2020/02/tag.png)</figure>

</figure>#### Blocchi di contenuti

<figure class="wp-block-image size-large">![](https://www.esercizidiinformatica.it/wp-content/uploads/2020/02/blocchi.png)</figure>Cliccando sul simbolo + è possibile aggiungere contenuti ad una pagina o un articolo (post). Tra questi ricordiamo:

- Titolo (da H1 il più importante ad H6 il meno importante)
- Paragrafo (contiene un blocco di testo)
- Elenco (Numerato o non numerato)
- Citazione (Riporta la citazione di un personaggio famoso)
- Immagine
- Galleria immagini

#### Commenti

Un post (articolo) può essere aperto ad i commenti, questo significa che i visitatori del sito possono commentare e dunque partecipare alla vita del sito stesso.

I commenti possono essere aperti o chiusi in modo differente per ciascun post. L’amministratore può moderare (modificare o cancellare) i commenti se questi sono inopportuni.

Stando alle conclusioni cui sono giunti i giudici della Cassazione con la sentenza n. 54946 del 27 dicembre 2016, **è responsabile penalmente per contenuto diffamatorio non solamente la persona autrice di un post o commento, bensì anche il proprietario del sito internet in cui è pubblicato l’articolo**, se non interviene prontamente per la cancellazione del testo. In altre parole, anche il legale rappresentante della società che ha in gestione un sito internet risponde di concorso nella diffamazione se non si adopera a far rimuovere il contenuto lesivo.

#### Editor di menù

<figure class="wp-block-gallery columns-2 is-cropped">- <figure>![](https://www.esercizidiinformatica.it/wp-content/uploads/2020/02/menu-1024x577.png)</figure>
- <figure>![](https://www.esercizidiinformatica.it/wp-content/uploads/2020/02/menu_aperto-1024x558.png)</figure>

</figure>Il sistema wordpress viene preimpostato affichè nel menù compaiano tutte le pagine del sito nel loro ordine di inserimento.

E’ però possibile personalizzare il menù attraverso l’editor di menù. Il menù è organizzato gerarchicamente su tre livelli, questo significa che ogni voce *nonna* può contenere delle sottovoci *figlie* e che ciascuna di queste può contenere delle voci *nipoti*. La struttura verrà mostrata al navigatore attraverso tendine che si aprono all’occorrenza.

#### Aspetto

<figure class="wp-block-image size-large">![](https://www.esercizidiinformatica.it/wp-content/uploads/2020/02/aspetto-1024x580.png)</figure>Andando su aspetto -&gt; personalizza, è possibile personalizzare l’aspetto del proprio sito. Posso cambiare il logo, il titolo del sito, il sottotitolo, i colori dei testi, i colori delle pagine e rendere il sito unico.